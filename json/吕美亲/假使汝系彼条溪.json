[
    "",
    "假使汝系彼条溪",
    "请汝踅来阮兜兮门脚口",
    "厝前兮菜园已经抛荒",
    "厝后兮古井liam7-mi着礁去",
    "雨期kau2-taN还袂来",
    "鸟仔强强卜揣无siu7。",
    "",
    "假使汝系彼条溪",
    "请汝慢慢a，慢慢a流",
    "乎阮听看mai，敢有",
    "彼边兮消息？",
    "天还袂光，云淡薄a红",
    "厝鸟仔知影阮归暝无困。",
    "",
    "天顶悬悬，面红兮月娘",
    "无甘佮阮相辞",
    "目睭金金共阮看",
    "申几粒a，着卜离开兮星",
    "一炽一炽",
    "亲像块共阮暗示：",
    "汝总无系彼条溪！"
]