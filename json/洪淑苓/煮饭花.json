[
    "",
    "煮饭花",
    "煮饭个时准才开花",
    "人讲汝臭贱",
    "阮觉得汝有红有白",
    "扑实搁美丽",
    "逐工欲暗",
    "汝伫阮窗仔下开个这闹热",
    "可比伫咧大声喊",
    "“天欲暗啰",
    "查某人煮饭啰”",
    "煮饭花",
    "阮嘛欲甲汝讲",
    "恰早是大鼎兼大灶",
    "今么是电锅甲微波",
    "毋免逐工煮饭",
    "亲像这时准",
    "风微微个吹日头红拍拍",
    "阮欲伫这看伊落山",
    "看伊甲汝盖被",
    "乎汝乖乖个困去",
    "彼时准",
    "阮嘛是毋欲去煮饭",
    "阮干搭欲为汝念一块歌",
    "煮饭花",
    "煮饭个时准才开花……"
]