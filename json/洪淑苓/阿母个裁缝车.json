[
    "",
    "双脚踏落去",
    "白色个棉纱线就开始纺",
    "阿母个裁缝车仔",
    "车尪仔车猫仔车狗仔囝",
    "车一条阔阔个路",
    "乎阮行",
    "自小学到大学",
    "阮学写ㄅㄆㄇ搁ABC",
    "阿母拢是伫人客厅",
    "甲伊彼台裁缝车仔作伴",
    "正手抡落去",
    "白色个棉纱线就开始纺",
    "阿母个裁缝车仔",
    "逐瞑逐日若亲像走马灯",
    "直直纺 直直走",
    "甲时间当作一块布车落去",
    "愈转愈细粒个线轴",
    "就亲像伊愈来愈少个头毛",
    "愈走愈远个线头",
    "就亲像阮",
    "出外吃头路",
    "盾顺煞结婚生囝",
    "阮今么想要甲阿母斗穿针",
    "坐飞机嘛要几半天",
    "阮常常伫咧想",
    "想要叫阿母踏裁缝车仔",
    "甲阮个思乡梦车一条拉链",
    "想着伊个时准",
    "就甲拽开",
    "阮就看着",
    "阿母个裁缝车仔",
    "甲彼粒棉纱线",
    "直直纺 直直走"
]