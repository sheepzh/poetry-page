[
    "19961023",
    "台湾人真乖",
    "人叫咱企 咱就企",
    "人叫咱坐 咱就坐",
    "人叫咱恬恬 咱遂不敢出声",
    "归百年来 台湾静悄悄",
    "干单有风声雨声和枪声",
    "无论什么怨嗟统吞忍在腹肚内",
    "变成头壳空空 腹肚寔寔",
    "台湾人真打拼",
    "透早做到抵下昏",
    "赚钱饲某饲子顾三顿",
    "统是为着建立一个家庭",
    "有家 遂无国",
    "恰如鸟有巢 遂无树林",
    "大家探听咱的国家在何位",
    "有人讲东讲西 统无影无迹",
    "台湾人真勇敢",
    "咱的国家靠咱家己来创",
    "咱该大声讲出咱的爱 咱的希望",
    "建国！建国！！建国！！！"
]